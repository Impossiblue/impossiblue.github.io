<!DOCTYPE html><html lang="en"><head><meta charset="utf-8"><title>Rising</title><meta name="robots" content="noindex,nofollow"><meta name="author" content="https://impossiblue.github.io"><meta name="viewport" content="width=device-width,initial-scale=1"><meta name="apple-mobile-web-app-capable" content="yes"><meta name="apple-mobile-web-app-title" content="Rising"><meta name="apple-mobile-web-app-status-bar-style" content="black-translucent"><link rel="apple-touch-icon" sizes="152x152" href="touch-icon-ipad.png"><link rel="stylesheet" href="recipes.css"><style>

h1 span { font-size: 2.1rem; }

</style></head><body><div id="kitchen">

	<h1>HEVEMIDLER <span>ET&#8194;AL.</span></h1>

	<div id="recipe">

		<p>For at brødbakst skal heve og bli luftig, må man tilsette et hevemiddel. Hevemidlet reagerer med faktorer som fuktighet, temperatur og syre slik at det oppstår en gass&shy;produksjon som blir fanget som bobler i deigen. Gasslom&shy;mene blir værende når brødet stivner under steking.</p><p>Man kan ikke bruke gjær i kaker fordi det er for lite mel i dem. Man trenger et &#171;glutennettverk&#187; for å kunne bruke gjær. Bakepulver på sin side, fungerer ikke i en bolledeig fordi det gir en helt annen konsistens; smuldrete og mer som scones.</p>

		<h3>GJÆR &#8230;</h3>
		<p>er en encellet soppkultur som får deigen til å heve ved å produsere karbondioksid som gjør deigen luftig. Gjærings&shy;prosessen er avhengig av blant annet temperatur, tilgang på sukker og tid.</p><p>Når tørrgjær brukes, må det beregnes lenger tid til heving, alternativt bruke litt varmere væske for å sette prosessen i gang raskere.</p><p>Hvis gjæren har fått en hvit hinne utenpå eller er blitt mørkebrun, skyldes dette at gjæren har tørket litt ut. Dette endrer allikevel ikke bakeresultatet. Gjæren er ufarlig og kan fremdeles brukes.</p><p>Gjærceller dør hvis temperaturen overstiger 50&#176;. Væsken som benyttes i en gjærdeig, bør derfor aldri overstige 37&#176;. Grunnen til det, er at det genereres varme under elting; i en kjøkkenmaskin, opp til 1&#176; per minutt. En gjærdeig må eltes godt og eltetider på 10&#8211;15 minutter er ikke uvanlige.</p><img src="" srcset="yeast.jpg 2x"><p><i>Salgsmessig garanterer Idun sin tørrgjær for kun tre dager dersom forpakningen er brutt, men tiden kan forlenges dersom gjæren oppbevares i lukket beholder med minimalt med luft. En pakke tørrgjær tilsvarer en pakke fersk gjær. I tørrgjæren er nesten alt vannet i gjærkulturen fjernet, men det er ellers samme type gjær som i fersk gjær.</i></p>

		<h3>SURDEIG</h3>
		<p>Surdeig er en samlebetegnelse for organiske kulturer hvor gjærsopp, melkesyre- og eddiksyrebakterier inngår i et symbiotisk forhold. Disse finnes naturlig i mel, så det er mulig å dyrke en kultur ved å blande mel og vann og la den stå i romtemperatur over litt tid slik at sukkerartene blir omgjort til alkohol og karbondioksid. Bruk gjerne økologisk mel til surdeigen fordi de ofte har en rikere flora av mikro&shy;organismer.</p><p>En surdeigskultur blir brukt for å få baksten til å heve seg og er et alternativ til industrielt framstilt gjær. Melkesyren som dannes i kulturene, gir deigen en syrlig smak, derav navnet surdeig.</p>

		<h3>BAKEPULVER&#8194;OG&#8194;NATRON</h3>
		<p>Bakepulver er en blanding av natron, sure salter og risstivelse (sistnevnte tilsatt for å holde pulveret tørt). I kontakt med væske, utvikles karbondioksid som danner små hulrom/lommer i baksten. Natron alene fungerer altså dårlig, men kan kombineres med syrer som surmelk, juice eller <a href="baking-powder.html">vinstein</a> for å få samme reaksjon i deigen. Et moderne bakepulver er såkalt &#171;totrinns&#187;; noe gass frigjøres når deigen blandes (da er natron på jobb), men mesteparten av gassutviklingen skjer under stekingen (da er det syre og temperatur som har overtatt skiftet).</p><p>En deig laget med bakepulver eller natron et al., gir bakst med flere, men mindre luftbobler og kan ofte gi en tørrere konsistens. Derfor smaker denne typen bakst best fersk. Fordelen med denne typen hevemidler er at man slipper lang hevetid; deigen kan settes rett i ovnen så snart den er rørt sammen og formet. Slike deiger bør eltes minimalt.</p>

		<h3>HJORTETAKKSALT &#8230;</h3>
		<p>eller hornsalt, spaltes ved oppvarming til gassene karbon&shy;dioksid, ammoniakk og vanndamp, noe som sørger for volumøkning i et bakverk.</p><p>Middelet tilfører bakverket sprøhet og brukes bl.a. til tørr&shy;kjeks, pepperkaker, sirupsnipper og serinakaker.</p>

		<a id="home" href="index.html" title="Meny"><svg viewBox="2 3 20 17"><path d="M12 5.69l5 4.5V18h-2v-6H9v6H7v-7.81l5-4.5M12 3L2 12h3v8h6v-6h2v6h6v-8h3L12 3z"/></svg></a>

	</div>

	<aside>

		<img src="" srcset="rising.jpg 2x">

		<h2>KALDHEVING &#8230;</h2>
		<p>betyr at man bruker kald væske i stedet for lunken og lar deigen stå i kjøleskap eller på et lunt sted (uten trekk) i lengre tid. Ikke bare blir bakverket bedre på smak når det får utvikle seg over tid, stressfaktoren ved baking uteblir.</p><p>Det holder med &frac14; av gjæren i forhold til det som står i opp&shy;skriften dersom deigen settes <em>kaldt</em> over natten. Ved <em>romtemp&shy;eratur</em> natten over, kan gjærmengden reduseres helt ned til ti prosent. Dersom deigen ser ferdighevet ut <em>før</em> planlagt bruk, kan den slås ned. Det holder å bare presse den litt sammen; den vil heve seg igjen.</p>

		<h2>SALT&#8194;OG&#8194;SUKKER</h2>
		<p>Salt bidrar til å forbedre glutenstrukturen i en brøddeig og gir mer smak i sluttproduktet. Små mengder salt (0,5&#8211;1,5&#160;%) kan også hjelpe gjæren til å fungere bedre. Salt kan imidlertid også være gjærens verste fiende. Unngå derfor at gjæren kommer i direkte kontakt med saltet når ingrediensene blandes. Saltet dreper gjæren, og da kan det resultatet være at gjærbaksten ikke vil heve.</p><p>For mye sukker i en deig kan virke negativt på &#171;blå&#187; gjær.</p>

		<h2>EN&#8194;BAKERS&#8194;TIPS</h2>
		<ul>
			<li>Juster med væske hvis deigen er for fast. Unngå å justere med mel.</li>
			<li>Elt deigen lenge. Bruk &#171;tyggegummitesten&#187; for å sjekke om deigen er ferdig eltet.</li>
			<li>La deigen heve under plast eller et klede til dobbel stør&shy;relse.</li>
		</ul>

		<h2>EN&#8194;BAKERS&#8194;TRIKS</h2>
		<p class="hp"><i>&#171;Når jeg baker boller eller rundstykker setter jeg ofte brettene inn i oppvaskmaskinen før jeg steker dem. Maskinen må være gullende rein, og så heller jeg en liter kokende vann ned i bunnen, setter et bakebrett i hver etasje og lukker døra en halvtimes tid. Dampen som oppstår på grunn av det varme vannet, gjør at bollene hever seg ekstra luftige før jeg steker dem, og resultatet blir veldig saftig og godt.&#187;</i></p>

	</aside>

</div>

<p id="ui">Vennligst skift til breddeformat &#8230;</p>

</body></html>