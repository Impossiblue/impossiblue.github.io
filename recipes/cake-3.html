<!DOCTYPE html><html lang="en"><head><meta charset="utf-8"><title>Fyrstekake</title><meta name="robots" content="noindex,nofollow"><meta name="author" content="https://impossiblue.github.io"><meta name="viewport" content="width=device-width,initial-scale=1"><meta name="apple-mobile-web-app-capable" content="yes"><meta name="apple-mobile-web-app-title" content="Fyrstekake"><meta name="apple-mobile-web-app-status-bar-style" content="black-translucent"><link rel="apple-touch-icon" sizes="152x152" href="touch-icon-ipad.png"><link rel="stylesheet" href="recipes.css"></head><body><div id="kitchen">

	<h1>FYRSTEKAKE</h1>

	<div id="recipe">

		<p><span class="nb">NB! </span>Den opprinnelige oppskriften foreskriver &#8211; som seg hør og bør &#8211; at man skal røre smør og sukker hvitt og at eggehvitene skal stivpiskes. Ja, og så skal det visstnok også brukes kjevle. Den slags fiksfakserier hører ikke hjemme her, men <em>gjør</em> det gjerne; kanskje blir kaken noen millimeter høyere.</p>

		<h3>INGREDIENSER&#8194;&#8211;&#8194;KAKE</h3>
		<ul>
			<li>120 g smør</li>
			<li>150 g sukker</li>
			<li>3 eggeplommer</li>
			<li>200 g hvetemel</li>
			<li>2 ts vaniljesukker</li>
			<li>En anelse salt</li>
			<li>1 ts <a href="baking-powder.html">bakepulver</a></li>
			<li>Semulegryn</li>
		</ul>

		<h3>INGREDIENSER&#8194;&#8211;&#8194;FYLL</h3>
		<ul>
			<li>3 eggehviter (hold evt. av litt til pensling)</li>
			<li>150 g mandler</li>
			<li>100 g sukker<sup>1</sup></li>
		</ul>

		<h3>UTSTYR</h3>
		<ul>
			<li>Bakebolle</li>
			<li>Sleiv</li>
			<li>Slikkepott</li>
			<li>Kakeform (f.eks. &#8960; 24)</li>
		</ul>

		<h3>FORARBEID</h3>
		<ul>
			<li>Skill eggeplommer fra eggehvite.</li>
			<li>Mal eller finhakk mandlene. (Den som ikke ønsker å tilbringe hele søndag formiddag på kjøkkenet, tyr til maskineri her.)</li>
			<li>Smør kakeformen med (&#8230; eh) smør og dryss semule&shy;gryn i bunnen.</li>
		</ul>

		<h3>FRAMGANGSMÅTE</h3>
		<ul>
			<li>Ha alle kakeingrediensene i bollen og bland godt.</li>
			<li>Del deigen i en &frac23; og en &frac13;.</li>
			<li>Den største delen skal dekke bunnen av kakeformen og (avhengig av diameteren på formen) gå et stykke opp på kanten hele veien rundt. Trykk deigen utover med fingrene.</li>
			<li>Bland alle fyll-ingrediensene og hell det hele oppi kake&shy;formen.</li>
			<li>Resten av deigen benyttes enten til topplokk eller gitter ovenpå fyllet (se bildeteksten).</li>
			<li>Pensle eventuelt med eggehvite.</li>
			<li>Skyv en stekeplate inn på nederste ribbe i ovnen.</li>
			<li>Sett ovnen på 175&#176;.</li>
			<li>Stek kaken i ca. 35 minutter eller til den er gylden. Ikke for lenge, imidlertid; da blir den tørr, kjedelig og ingen&shy;ting for fyrster.</li>
			<li>Avkjøl kaken på rist, først i formen inntil kaken slipper ringen og denne kan fjernes.</li>
			<li>Løsne så kaken fra formens bunn, hvelv det hele på rista, fjern bunnen og avkjøl videre.</li>
		</ul>
		
		<p>Kaken kan fryses (men det kan jo <em>alt</em>, egentlig).</p><p><sup>1</sup>Hvis man ikke gidder å jobbe lenge med fyllet, kan melis være alternativet.</p>

		<a id="home" href="index.html" title="Meny"><svg viewBox="2 3 20 17"><path d="M12 5.69l5 4.5V18h-2v-6H9v6H7v-7.81l5-4.5M12 3L2 12h3v8h6v-6h2v6h6v-8h3L12 3z"/></svg></a>

	</div>

	<aside>

		<img src="" srcset="cake-3.jpg 2x">
		<p><i>Det perfekte ville vært en over-under-over-under-vevnad på toppen, men man skal ikke strebe etter det perfekte. Og bare så det er nevnt: Denne kaken ble ikke penslet.</i></p>

		<h2>князь&#8217;торт</h2>

		<p>Denne oppskriften ligner umiskjennelig på den som ble brukt av Erichsens Conditori i Trondheim for å bake <i>Russisk fyrste&shy;kake</i>. Det var dit en ung konditorlærling i 1859 brakte med seg oppskriften med russisk opphav. Til hvilken fyrste kaken opp&shy;rinnelig ble kreert, vites ikke. (I Russland på den tiden, krydde det av velstående familier med råd til de aller beste og dyreste ingredienser, og mandler var til langt utpå 1900-tallet kostbart for vanlige folk.)</p>

	</aside>

</div>

<p id="ui">Vennligst skift til breddeforment &#8230;</p>

</body></html>