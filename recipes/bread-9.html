<!DOCTYPE html><html lang="en"><head><meta charset="utf-8"><title>Hybrid-loff</title><meta name="robots" content="noindex,nofollow"><meta name="author" content="https://impossiblue.github.io"><meta name="viewport" content="width=device-width,initial-scale=1"><meta name="apple-mobile-web-app-capable" content="yes"><meta name="apple-mobile-web-app-title" content="Hybrid-loff"><meta name="apple-mobile-web-app-status-bar-style" content="black-translucent"><link rel="apple-touch-icon" sizes="152x152" href="touch-icon-ipad.png"><link rel="stylesheet" href="recipes.css"></head><body><div id="kitchen">

	<h1>HYBRID-LOFF</h1>

	<div id="recipe">

		<p>2 runde brød</p>

		<h3>INGREDIENSER</h3>
		<ul>
			<li>650 g hvetemel</li>
			<li>100 g sammalt rug</li>
			<li>500 g <a href="sourdough.html">surdeig</a></li>
			<li>13 g salt</li>
			<li>500 g kaldt vann</li>
			<li>5 g tørrgjær (ca. 2 toppede ts)</li>
			<li>80 g olivenolje</li>
			<li>Olivenolje til pensling</li>
		</ul>

		<h3>UTSTYR</h3>
		<ul>
			<li>Stooor bakebolle/keramikkfat</li>
			<li>Mindre bolle (ca. 1.5 l)</li>
			<li>2 stk. 2,5&#8211;3 l Pyrex glassboller med lokk</li>
			<li>Slikkepott</li>
			<li>Plast/Plastfolie</li>
			<li>Klesklyper(!)</li>
		</ul>

		<h3>DAG 1</h3>
		<p>På morgenkvisten første dag, ta surdeig-beholderen ut av kjøleskapet for at den skal oppnå romtemperatur. Når kvelden nærmer seg &#8230;</p>
		<ul>
			<li>Vei inn salt i den minste bollen, tilsett ca. 100 gram av vannet, løs opp saltet og sett bollen foreløpig til side.</li>
			<li>I <em>stor</em> bolle/fat, løs tørrgjær i resten av vannet.</li>
			<li>Vei ut surdeig fra surdeig-beholderen og bland med tørrgjærløsningen.</li>
			<li>Bland inn mel og olivenolje.</li>
			<li>Tilsett saltløsningen og bland det hele.<sup>1</sup></li>
			<li>Ha plast over bollen/fatet og, hvis mulig, fest plasten til kanten v.h.a. klypene.</li>
			<li>Sett deigen til heving i romtemperatur i 12&#8211;18 timer.</li>
		</ul>
		<p><sup>1</sup>Grunnen til at saltet ikke tilsettes helt fra begynnelsen av, er at gjær og salt reagerer prematurt, noe som kan ha negativ effekt på heveprosessen.</p>

		<h3>KVELDSARBEID&#8194;DAG 1</h3>
		<p>Føding av surdeig:</p>
		<ul>
			<li>Overfør resten av surdeigen til en bolle. (Hvis den er stor nok, benytt den tomme saltløsningsbollen.) Bruk de 250 ml med vann til å &#171;skylle&#187; rester av surdeigen opp i bollen.</li>
			<li>Tilsett de 250 g med hvetemel.</li>
			<li>Bland det hele.</li>
			<li>I tillegg til at det er vesentlig lettere å løse opp mel&shy;klumper i en åpen bolle enn i et trangt glass, er dette en ypperlig anledning til å &#171;vaske&#187; surdeigsglasset. Med varmt vann &#8211; <em>uten</em> såpe &#8211; skrubb bort stivnede surdeig&shy;rester og generelt &#171;søl&#187;.</li>
			<li>Overfør den nye surdeigsblandingen til glasset.</li>
			<li>Skru på lokket og sett beholderen i kjøleskapet.</li>
		</ul>
		<p><span class="nb">NB! </span>Hvis det av en eller annen grunn skulle bli nødvendig å bytte ut surdeigsglasset, husk å tarere det nye glasset for seinere lett å kunne finne ut hvor mye surdeig det inne&shy;holder.</p>

		<h3>DAG 2</h3>
		<ul>
			<li>Pensle innsidene av de to Pyrex-bollene med olje og dryss hvetemel over oljen.</li>
			<li>Fjern plasten fra bakebollen/-fatet og &#171;rot&#187; litt rundt i deigen.</li>
			<li>Fordel deigen mellom de to Pyrex-bollene.</li>
			<li>Dryss hvetemel over deigene og sett på lokkene.</li>
			<li>Etterhev i 1&#8211;3 timer eller til deigene er dobbelt så store.<sup>2</sup></li>
			<li>Skyv en stekerist inn ca. &frac34; ned i ovnen.</li>
			<li>Sett ovnen på 230&#176;.</li>
			<li>Når temperaturen er nådd, plasser de to bollene på rista.</li>
			<li>Stek i 30 minutter.</li>
			<li>Etter 30 minutter, fjern lokkene og fortsett stekingen i 15 minutter.</li>
			<li>Etter totalt 45 minutter, skru av ovnen og la brødene stå på ettervarme i ca. 10 minutter.</li>
			<li>Avkjøl brødene på rist. (Hvis de ikke slipper bollene umiddelbart, vent litt og prøv igjen. Dette er viktig dersom det ønskes sprø skorpe.)</li>
		</ul>
		<p><sup>2</sup>Dersom deigene hever så mye at det er fare for at brødene skal løfte lokkene under steking, improviser ved å fjerne deig fra hver av bollene, form samlet deig til en baguett på en liten skål, plasser skålen oppå et av lokkene og stek baguetten samtidig med brødene (men i kortere tid).</p>

		<a id="home" href="index.html" title="Meny"><svg viewBox="2 3 20 17"><path d="M12 5.69l5 4.5V18h-2v-6H9v6H7v-7.81l5-4.5M12 3L2 12h3v8h6v-6h2v6h6v-8h3L12 3z"/></svg></a>

	</div>

	<aside>

		<img src="" srcset="bread-9.jpg 2x">

		<h2>HYBRID?</h2>

		<p>Ja, det er bare å innrømme: Jeg fikk ikke dreis på <a href="bread-1.html">surdeigs&shy;brødene</a> denne gangen heller (jeg husker så altfor godt de flate, kompakte fra gudsjammerlig mange år tilbake). Det er ingen spøk å få surdeigsbrød til å heve til slike høyder at man får matpakkestørrelse på brødskivene og ikke bare en flat padde med en latterlig &#171;kokainstripe&#187; sesampasta midt på. I bunn og grunn ønsker jeg egentlig en luftig loff med surdeig&shy;smak og knasende skorpe. Så, der smatt katten ute av sekken.</p><p>I ekperimenteringens ånd biter jeg derfor i det sure eplet og introduserer en anelse tørrgjær, men gir ikke slipp på den lange hevetiden. Ja, og så tilføres olivenolje for smidig, eltefri deig og litt rugmel for å parere anklagene om det usunne med lite fiber osv.</p><p>Og for den som måtte lure på om det er feil i oppskriften: <i>Deigen er ubehagelig klissete å jobbe med.</i></p></p>

	</aside>

</div>

<p id="ui">Vennligst skift til breddeformat &#8230;</p>

</body></html>